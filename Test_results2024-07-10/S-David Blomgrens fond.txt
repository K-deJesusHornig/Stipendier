Transcription for image 1:
CHALMERS TEKNISKA HÖGSKOLA

Juridiska sektionen 17.1.1969

PM

ang. David Blomgrens stipendiefond

Civilingenjören David Fredrik Blomgren, Karlskoga, avled den 29 juli 1967 utan att efterlämna arvingar. Genom muntligt testamente, som i vederbörlig ordning bevakades, tillfördes Chalmers tekniska högskola den avlidnes behållna tillgångar, sedan ett legat utgått till Blomgrens hushållerska. Den fond, som sålunda tillförts högskolan, uppgår till f.n. cirka 170.000 kronor.

I bouppteckningen anges att fonden skulle vara "en stipendiefond för obemedlade elever vid högskolan". I övrigt finns icke några föreskrifter om förvaltning eller disposition av fonden. Konsistoriet bör därför fastställa förvaltningsregler för fonden.

När högskolans donationsstipendier ledigförklarades ht 1968, anmälde sig 95 sökande till 81 stipendier. Åtskilliga av de sökande hade erhållit Adlerbertska stipendier. Det synes sålunda som om tillgången på stipendier av sedvanlig typ är synnerligen god.

Den fortgående ökningen av forskningssamverkan med institutioner och industrier såväl inom som utom landet kan förväntas medföra ökade behov av resor för de studerande. Som exempel kan nämnas ett aktuellt behov för en studerande i F4 att för sitt examensarbete vistas en månad vid CERN. För täckande av dylika kostnader föreligger behov av medel som på ansökan kan tilldelas den studerande på samma sätt som sker beträffande forskare ur Wallenbergs 50-årsfond. Mot bakgrund härav föreslås följande

Förvaltningsbestämmelser för David Blomgrens stipendiefond

1. Fondkapitalet skall förvaltas enligt de bestämmelser som gäller för förvaltning av statlig egendom.

2. Av avkastningen skall årligen 10 % läggas till kapitalet. Återstoden av avkastningen skall av rektorsämbetet utdelas som stipendier till obemedlade studerande i den ordning och för de ändamål rektorsämbetet finner lämpligt.

Gunnar Brockman

Transcription for image 2:
Här är den korrekta texten på svenska:

---
CHALMERS TEKNISKA HÖGSKOLA PROTOKOLL NR 1/69

Sammanträdesdatum
Konsistoriet 22.1.1969

§ 3 forts. I sin skrivelse till UKA med överlämnande av inkomna förslag hade rektorsämbetet även framfört ytterligare kommentarer till konsistoriets tidigare beslut om demokrati på konsistorienivån.

§ 4 Konsistoriets sammanträden för 1969
Beslut: 
Konsistoriet beslutade sammanträda 1 februari, 12 mars, 16 april, 21 maj och 6 juni 1969, samtliga dagar klockan 14:15.

§ 5 Kassainventering
Beslut:
Uppdrogs åt dekanerna E och V att under 1969 utföra inventeringar och granskning enligt § 7 universitetsstadgan.

§ 6 David Blomgrens stipendiefond
Chalmers tekniska högskola hade genom muntligt testamente efter civilingenjör David Blomgren erhållit en stipendiefond "för obemedlade elever vid högskolan". Konsistoriet hade att fastställa förvaltningsbestämmelser för fonden.

Beslut:
Konsistoriet fastställde följande förvaltningsbestämmelser för David Blomgrens stipendiefond:

Fondkapitalet skall förvaltas enligt de bestämmelser som gäller för förvaltning av statlig egendom.

Avkastningen skall av rektorsämbetet utdelas som stipendier till obemedlade studerande i den ordning och för de ändamål rektorsämbetet finner lämpligt.

§ 7 Besök av Tekniska Samfundet och Chalmersska Ingenjörsföreningen
Rektor anmälde att Tekniska Samfundet och Chalmersska Ingenjörsföreningen meddelat önskemål om studiebesök vid högskolan. Tekniska Samfundets besök beräknades äga rum under läsåret 1969/70 och Chalmersska Ingenjörsföreningens i mars 1969.

§ 8 Fördelning av assistentanslag
Beslut:
Det meddelades att existensanslaget på 14.303.000 kr i regleringsbrevet för innevarande budgetår skulle uppräknas med cirka 4% eller 572.000 kr med hänsyn till generell löneuppskrivning. Sådan uppräkning för tidigare fördelade assistenttjänster m.m. belöpte sig till 116.000 kr, varpå 456.000 kr återstod att fördela.
---

Jag hoppas detta är till hjälp!

