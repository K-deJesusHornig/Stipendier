Transcription for image 1:
Sure, here is the corrected text in proper Swedish:

CHALMERS TEKNISKA HÖGSKOLA
SEKTIONEN FÖR VÄG- OCH VATTENBYGGNAD
1974-03-25

Till Konsistoriet vid Chalmers tekniska högskola

Hjalmar Granholms Minnesfond

Fru Ann-Marie Granholm har till Chalmers tekniska högskola överlämnat 2 st bankböcker hos Sveriges Kreditbank med innestående 29.893:14 kr, vilka har såsom fristående forskningsmedel disponerats av professor Hjalmar Granholm. Fru Granholms önskan är att pengarna skall bilda en fond till minne av hennes make Hjalmar Granholm, som 1938-1965 var professor i byggnadsteknik vid högskolan. Fru Granholm önskar att fondens avkastning skall komma forskningen vid sektion V tillgodo, och då i första hand de institutioner, vars forskning knyter an till Hjalmar Granholms forskningsfält.

Det föreslås att konsistoriet fastställer följande regler för fonden.

Fonden skall benämnas Hjalmar Granholms Minnesfond.
Fonden har till ändamål att främja forskningen vid Chalmers tekniska högskolas sektion för väg- och vattenbyggnad - i första hand vid de institutioner och avdelningar, som närmast anknyter till Hjalmar Granholms forskningsfält.

Fonden skall förvaltas av konsistoriet (motsvarande) vid Chalmers tekniska högskola.

Av fondens avkastning skall årligen 10 % läggas till kapitalet. Återstående del av avkastningen utdelas för ovan nämnt ändamål av en nämnd, bestående av ordinarie lärare inom institutionsgruppen för byggnadsstatik, byggnadsteknik och byggnadskonstruktion. Beslut om utdelning bör fattas under höstmånaderna och avse närmast föregående budgetårs avkastning.

T. Ennok

Intendent

Postadress Gatuadress Telefon
Fack 752 Sven Hultins gata 8 031-81 01 00
402 20 GÖTEBORG 5 81 02 00

